Bu çalışmanın amacı, tip 2 diabetes mellituslu (DM) bireylerin beslenme alışkanlıklarını ve hastalıklarıyla ilişkili sorun alanlarını ayrıntılı olarak inceleyerek diyabet yönetimini iyileştirmeye yönelik etkili stratejilerin geliştirilmesine katkıda bulunmaktır. Bu kesitsel çalışma Isparta, Burdur ve Antalya illerinde yürütülmüştür. Araştırmacı, rastgele örnekleme yöntemini kullanarak gönüllü tip 2 DM’li yetişkin bireylere ulaşmıştır. Bu çalışmanın örneklemini belirlemek için yapılan güç analizi sonuçlarına göre en az 984 erkek ve kadın tip 2 DM’li yetişkin bireye ulaşılması hedeflenmiştir. Tip 2 DM’li yetişkin bireylerin demografik parametreleri bir anket formu ile kaydedilmiştir. Katılımcılardan yüz yüze görüşme tekniği kullanılarak antropometrik ölçümler alınmıştır. Araştırmaya katılan bireylere diyabetin sorun alanları ölçeği (DISA) uygulanmış ve “24 saatlik diyet hatırlama” yöntemi kullanılarak besin tüketim kaydı alınmıştır. Enerji (kcal/gün), Protein (g/gün), Karbonhidrat (g/gün), Yağ (g/gün), Lif (g/gün), A vitamini (mcg/gün), C vitamini (mg/gün), E vitamini (mg/gün), B1 vitamini (mg/gün), B12 vitamini (mcg/gün), Sodyum (mg/gün), Kalsiyum (mg/gün), Demir (mg/gün), Bakır (mg/gün), Fosfor (mg/gün) ortalamalarına göre istatistiksel olarak anlamlı bir fark olduğu görülmüştür (p<0.05), B12 vitamini (mcg/gün), Sodyum (mg/gün), Kalsiyum (mg/gün), Demir (mg/gün), Bakır (mg/gün), Fosfor (mg/gün) ve Çinko (mg/gün) ölçümlerinin ortalamalarına göre istatistiksel olarak anlamlı bir fark olduğu görülmüştür. DISA skoru 33 ve üzeri olan bireylerin makro ve mikro besin alımlarının, DISA skoru 33’ün altında olan bireylerin besin alım ortalamalarına göre anlamlı derecede yüksek olduğu tespit edilmiştir. Bu da beslenme yeterliliğinin ruh hali üzerindeki olumlu etkilerini göstermektedir.